חברי הקבוצה: אור זינו, אסתר אסרף, שקד אטדגי, אודיה נאמן ומיכאל ווקנין

פיתוח בוט טלגרם לעריכת סקרים


מטרת הפרויקט: 
לפתח בוט טלגרם שמאפשר לערוך סקרים בקרב קהילת המשתמשים הרשומים לבוט, לנתח את התוצאות, ולהציגן ליוזם הסקר. 

תיאור כללי:
הבוט שתפתחו ישמש לעריכת סקרים בקרב הרשומים לבוט. הבוט לאפשר ליוזמי הסקרים לשלוח סקרים הכוללים מספר שאלות לרשימת התפוצה (הרשומים האחרים לבוט), לקבל מהם תשובות ולספק ניתוח של התוצאות. 
כל סקר יכלול 1-3 שאלות, ולכל שאלה יהיו 2-4 תשובות אפשריות.
חשוב לציין כי לא קיימת אפשרות מובנית לשליחת סקרים דרך ה-SDK של JAVA לטלגרם, ולכן תצטרכו לנהל את הסקרים והתגובות באופן עצמאי. 

דרישות פונקציונליות: 
1.	הצטרפות לקהילה: חבר חדש יוכל להצטרף לקהילה באמצעות לחיצה על START בבוט או שליחת ההודעה עם המילה "היי" או "Hi". משלוח של טקסט אחר לא יצרף את המשתמש לקהילה. בכל פעם שמישהו מצטרף לקהילה, הבוט ישלח הודעה לכל חברי הקהילה האחרים, שמודיעה שחבר חדש הצטרף, ויציין את גודל רשימת חברי הקהילה המעודכנת. 
2.	יצירת סקר: הבוט יאפשר ליוזם הסקר ליצור סקר חדש המורכב מ-1-3 שאלות. לכל שאלה יהיו 2-4 תשובות אפשריות, שהיוזם הגדיר. תיפתח האפשרות ליצור סקר רק אם בקהילה יש לפחות 3 חברים. הבוט יציע ליוזם הסקר לשלוח אותו או באופן מידי, או באופן מושהה (עם המתנה של X דקות שהיוזם יחליט). 
3.	שליחת סקר: לאחר יצירת הסקר, השאלות יישלחו לכל חברי הקבוצה. עליכם להחליט בעצמכם באיזה אופן להציג את השאלות לחברי הקבוצה (האם להציג את כל השאלות בהודעה אחת או בהודעות נפרדות, האם את התשובה יש להקליד באופן ידני או ללחות על כפתורים וכו'). נסו ליצור בוט ידידותי למשתמש ככל האפשר. 
4.	איסוף תשובות: הבוט ישמור את התגובות של החברים לסקר. אין לאפשר למשתמש להצביע בסקר יותר מפעם אחת. הזמן המקסימלי להשיב לסקר: 5 דקות. לאחר מכן הסקר נסגר ולא תהיה אפשרות להשיב אליו. במידה וכל חברי הקבוצה ענו על הסקר לפני תום 5 דקות – הבוט ישלח את התוצאות ליוזם הסקר. במידה ולא כל החברים ענו, הבוט ישלח את התוצאות לאחר 5 דקות מהשליחה הראשונית, עם התשובות שהתקבלו עד אז. 
5.	הצגת תוצאות הסקר: תוצאות הסקר יישלחו ליוזם בצורת אחוזים עבור כל תשובה אפשרית בכל שאלה. התשובות ימוינו כך שזו עם מירב האחוזים תהיה תוצג ראשונה. התוצאות יוצגו באופן ברור ומפורט כך שהיוזם יוכל להבין בקלות את פילוח התשובות. 
6.	מגבלות: בכל זמן נתון יש לאפשר יצירת סקר אחד בלבד. כלומר, אם אחד המשתמשים כבר הפיץ סקר, אין לאפשר למשתמש אחר להפיץ סקר נוסף. 
